# 2019 őszi második grafika házi
Demonstrálja a kettős rés kísérletet a virtuális világban. A színtérben egy 526 nm-es hullámhosszú koherens lézer forrás van, valamint egy inkoherens fehér pontforrás és tetszőleges színű ambiens fényforrás. A koherens lézer fényforrás egy végtelen hengerbe van zárva, amelyen Bézier görbével megadott U alakú rést vágtak. A henger az x^2+y^2-1=0 implicit felület skálázott/elforgatott/eltolt változata (transzformációk valódiak és nem spórolhatók meg, a henger tengelye nem lehet párhuzamos egyetlen koordinátatengellyel sem). Az U ágak közötti távolság néhány ezer nm, a résvastagság a hullámhosszhoz képest elhanyagolható. A résen a fény elhajlik (diffrakció) és egy egyköpenyű hiperboloid ernyőt világít meg, amelyen interferenciaminták alakulnak ki. Az egyköpenyű hiperboloid az x^2+y^2-z^2-1=0 implicit felület skálázott/elforgatott/eltolt változata (transzformációk valódiak és nem spórolhatók meg, a hiperboloid tengelye nem lehet párhuzamos egyetlen koordinátatengellyel sem). A rés és a hiperboloid távolsága legalább 5000 nm.
A henger és a hiperboloid diffúz+spekuláris, az anyagtulajdonságok ízlés szerint megválaszthatók. A jelenetet egy olyan kamerabeállításból nézzük, amelyből az interferenciaminta élvezhető. A szimuláció során a rést 100 pontforrással lehet közelíteni, amelyek intenzitása a pont által képviselt ívhosszal arányos.  
